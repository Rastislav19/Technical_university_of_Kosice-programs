<!DOCTYPE html>
<html lang="sk">
<head>
    <meta charset="utf-8">
    <title>article3</title>
    <link rel="stylesheet"
          type="text/css"
          href="screenStyle.css">
</head>
<body>
    <h1>Králik🐰</h1>
    <p>
        <b>Králik domáci</b> je domestikovaná forma európskeho <b>králika divého</b> <i>(Oryctolagus cuniculus)</i>.
        Chová sa ako úžitkové zviera na mäso a kožušinu alebo ako domáci spoločník.
        Králiky sa na rozdiel od zajacov rodia bez kožušiny a so zlepenými očkami.
        <u>Zatiaľ čo malé zajace vychádzajú z brlohu už ako 2 až 3 dňové, králiky ostávajú až 2 týždne v nore.</u>
    </p>
    <p>
        <b>Sfarbenie</b> králika je veľmi rozmanité.
        Môžu byť biele, hnedé, čierne, sivé, ryšavé, pieskové alebo strakaté.
        Niektoré plemená králikov, najmä tých výstavných, sú <b>veľmi cenné</b>.
        Čistokrvné plemená majú hodnotu až <b>300 eur</b>.
        <u>Známym druhom je veľký anglický strakáč.</u>
        Na chrbte má charakteristickú čiernobielu kresbu a na ľavom líci má okrúhlu čiernu škvrnku.
    </p>
    <p>
        <b>Králiky</b> sa podľa veľkosti rozdeľujú na minikráliky, malé plemená, stredné plemená a veľké alebo obrie plemená.
        <b>Minikráliky</b> sú vhodné aj na bytový chov, kde sú obľúbeným spoločníkom najmä u malých detí, zatiaľ čo obrie plemená sa chovajú výlučne pre mäso a kožušinu, možno ich pomerne ľahko chovať v domácich chovoch.
        Biele králičie mäso obsahuje v porovnaní s ostatnými domácimi zvieratami najmenej <b>cholesterolu</b>.
        <u>Králiky sa dožívajú 5 až 10 rokov.</u>
        Ale mnohé zomierajú omnoho mladšie na <b>mor</b> – prenosnú infekčnú chorobu šíriacu sa povetrím, schopnú rýchlo usmrtiť veľké populácie králikov naraz.
        Proti moru sa dá <b>očkovať</b>, no očkovanie nie je veľmi spoľahlivé, lebo každý rok vznikajú nové typy morov, na ktoré už staré očkovacie protilátky nestačia.
    </p>
    <a href="index.html">hlavná stránka</a>
</body>
</html>